<br/>بخشنامه خزانه داري كل كشور در خصوص ممنوعيت ارجاع امور كارشناسي خارج از سامانه ملي كارشناسي، پرداخت حق الزحمه و استفاده از گزارشات فاقد شناسه يكتا   
مصوب 1403,06,26<br/>نظر به اينكه دستگاه هاي اجرايي مكلفند در اجراي ماده 4 آيين نامه اجرايي «نحوه تعيين كارشناسان رسمي براي دستگاه هاي اجرايي به شماره 123347/ت54802هـ مورخ 1402/07/15» در اجراي امور به كارشناسان يا هيئت كارشناسي صرفا از كارشناسان ثبت شده در سامانه ملي كارشناسي انتخاب نمايند و مطابق ماده 9 آيين نامه نيز از تاريخ لازم الاجرا شدن آن، گزارش هاي كارشناسي مي توانند مبناي ارايه هرگونه خدمات و تسهيلات و فروش اموال و معاملات قرار گيرند كه در سامانه ملي ثبت و شناسه يكتا دريافت كرده و بنابر ماده 14 آيين نامه اشعاري ارجاع امر كارشناسي توسط دستگاه هاي اجرايي از جمله كارشناسي معاملات سامانه تداركات الكترونيكي دولت صرفا با رعايت مقررات آيين نامه مذكور خواهد بود.   <br/>در همين راستا با توجه به اينكه سامانه ملي كارشناسي به صورت زير سامانه در سامانه يكپارچه مديريت دارايي هاي ملي به آدرس : http://sadanew.mefa.ir‌ در بستر شبكه دولت در دسترس مي باشد، ضمن ابلاغ دستورالعمل اجرايي آن مصوب هيأت موضوع ماده 11 آيين نامه ياد شده، تأكيد مي گردد از ارجاع امور كارشناسي در خارج از سامانه ياد شده و پرداخت حق الزحمه و استفاده از گزارشاتي كه از سامانه مذكور شناسه يكتا دريافت نكرده است خودداري نمايند. ضمناً به پيوست سند راهنما براي بهره برداري كاربران ارسال مي گردد.   <br/>علاوه بر آن فيلم آموزشي در صفحه نخست سامانه فوق الاشاره در دسترس است و خانم ها رجائي، گرانمايه، محمدي، رشيدي با شماره تماس هاي: 39902773، 39903249، 39904299 آماده پاسخگويي به ابهامات مي باشند.   <br/>همچنين در صورت نياز به آموزش بيشتر دستگاه هاي استاني با اداره كل امور اقتصادي و دارايي استان و دستگاه ملي با اداره كل مديريت اموال و دارايي هاي دولت هماهنگ نمايند. <br/>سيدرحمت ا... اكرمي   <br/>خزانه دار كل كشور <br/>[راهنماي فرآيند درخواست كارشناسي در سامانه ملي كارشناسي ذيل سامانه يكپارچه مديريت اموال و دارايي هاي دولت](https://qavanin.ir/resource/regulation/310025/eblagh/125657-2.gif)  براي مشاهده كليه تصاوير به صفحه متن و تصوير مراجعه شود.<br/>